1. Podstawą zaliczenia laboratorium jest wykonanie w zespole
laboratoryjnym jednego zadania ze wskazanego przez
prowadzącego zestawu zadań.
2. Przez zespół laboratoryjny rozumie się tu grupę złożoną z dwóch
studentów.
3. Wykonanie ćwiczenia obejmuje trzy aspekty. Pierwszy polega na
napisaniu programu własnego autorstwa zgodnie z postawionym
w ramach ćwiczenia zadaniem do zrealizowania, a następnie na
zaprezentowaniu jego działania. Drugi stanowi odpowiedź ze
znajomości zasad funkcjonowania tego programu, jego
szczegółów implementacyjnych oraz powiązanych zagadnień
teoretycznych. O formie odpowiedzi - ustnej lub pisemnej -
decyduje prowadzący. Trzeci polega na opracowaniu
sprawozdania zawierającego zasady działania algorytmu oraz
programu.
4. Program należy oddać do oceny najpóźniej na 6 spotkaniu.
Oddanie programu do oceny w tym terminie lub terminie
wcześniejszym uprawnia do uzyskania, jako maksymalnej, oceny
bardzo dobrej. Przekroczenie terminu podstawowego skutkuje
koniecznością oddania programu do oceny w jednym z terminów
poprawkowych. Pierwszy termin poprawkowy przypada na
kolejnych zajęciach po terminie podstawowym, przy czym ocena
maksymalna ulega tu obniżeniu o jeden stopień, natomiast drugi
termin poprawkowy przypada na dwa zajęcia po terminie
podstawowym, a ocena maksymalna ulega tu obniżeniu o kolejny
stopień. Przekroczenie drugiego terminu poprawkowego (ostatnie
spotkanie w semestrze) pociąga za sobą niezaliczenie ćwiczenia,
a tym samym całego laboratorium.
5. Możliwość zaliczenia całego laboratorium upływa ostatecznie na
ostatnich zajęciach w semestrze. Zaliczanie laboratorium podczas
sesji egzaminacyjnej i przerwy międzysemestralnej nie jest
przewidziane.
6. Program musi być napisany samodzielnie i podlegać warunkom
rozpowszechniania i licencji GNU - General Public License. Jeżeli
autorzy zastrzegą inną formę rozpowszechniania lub
licencjonowania swojego programu, nie będzie on oceniany.
Ponadto kod programu powinien zawierać na początku
odpowiednio uzupełniony nagłówek z informacją o autorach, jak
również powinien być zaopatrzony w niezbędną ilość komentarzy
objaśniających implementację poszczególnych etapów
zastosowanego algorytmu.
7. Program musi działać poprawnie i bezbłędnie oraz obowiązkowo
spełniać wszystkie wymagania przekazane ustnie przez
prowadzącego w trakcie zajęć. Niespełnienie tego kryterium
skutkować będzie albo koniecznością dokonania odpowiednich
poprawek, albo adekwatnym obniżeniem oceny za ćwiczenie. W
uzasadnionych przypadkach prowadzący może zmniejszyć
wymagania w odniesieniu do konkretnych zespołów.
8. Oddanie do oceny programu stanowiącego plagiat karane będzie
niezaliczneniem całego laboratorium.
9. Korzystanie z biblioteki BigInteger przy realizacji zadania
jest zabronione